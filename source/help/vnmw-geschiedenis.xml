<?xml version="1.0" encoding="UTF-8"?>

<div class="helptext helptext-level1">

	
		<h1 class="helptext">De geschiedenis van het VMNW</h1>
		<br/>
   <br/>
		Met de voltooiing van het <i>Vroegmiddelnederlands Woordenboek</i> (verder:<i> VMNW</i>)
		op 28 februari 1999, werd de kroon gezet op 30 jaar samenwerking op het gebied
		van de lexicografie van het Nederlands tussen België en Nederland, tussen de
		Universiteit van Gent en het Instituut voor Nederlandse Lexicologie (INL) te
		Leiden. Al in het begin van de jaren zeventig, toen dr. M. Gysseling,
		faculteitsgeaggregeerde verbonden aan de leerstoel Nederlandse taalkunde van de
		Rijksuniversiteit van Gent, juist zijn materiaalverzameling voor zijn <i>Corpus
		van Middelnederlandse teksten (tot en met het jaar 1300)</i> gereed had,
		ontstonden er contacten tussen hem en dr. F. de Tollenaere, destijds hoofd van
		de afdeling Thesaurus van het INL. Deze contacten resulteerden in de afspraak
		om elkaar bij de ontsluiting van dat materiaal voor wetenschappelijk onderzoek
		behulpzaam te zijn. Het INL zou de 'verponsing' van het materiaal voor zijn
		rekening nemen, zodat zowel een uitgave van het materiaal zelf mogelijk werd,
		alsook de realisatie van de daarop gebaseerde woordindices. Dr. Gysseling op
		zijn beurt zou uitstel van de geplande publicatie toestaan, totdat de
		technische mogelijkheden voor de beoogde uitgave ontwikkeld waren en tevens
		toestemming verlenen aan het INL het materiaal te gebruiken voor verder, met
		name lexicologisch onderzoek. De publicatie van het <i>Corpus</i> vond in de
		jaren tussen 1977 en 1988 plaats. De neerslag van het lexicologisch onderzoek
		ligt thans in de vorm van een woordenboek voor u: een wetenschappelijk,
		alfabetisch geordend periodewoordenboek van het Nederlands van de dertiende
		eeuw.
		<br/>
   <br/>
		De redactie heeft bij haar werkzaamheden kunnen rekenen op de steun en hulp van
		velen. Bij de voorbereiding (codering en lemmatisering van het materiaal),
		deels ook tijdens de redactionele periode heeft de redactie kunnen rekenen op
		de steun van een grote groep studenten, die als stagiair een deel van de
		werkzaamheden voor hun rekening namen (de hierna gebruikte titulatuur is die
		van de ons bekende toestand in 1999): mw. drs. M.C. van Dalen (UL), mw. drs. H.
		Demeersseman (VU), mw. drs. E. Merkus-de Geus (VU), mw. drs. T.H. Schoonheim
		(UL). Later assisteerden hierbij ook nog: mw. drs. E. Claessens (UU), A. van
		Orsouw (UL), drs. A. Rietveld (UL), mw. drs. S. Tax (UL), drs. G. van Uitert
		(UL).
		<br/>
   <br/>
		In de eerste fase (codering en lemmatisering) waren vanwege het INL ook mw. dr.
		M.A. Mooijaart, mw. A. Vlugter en drs. J.J.W. van der Voort van der Kleij bij
		het project betrokken.
		<br/>
   <br/>
		In de redactionele periode heeft de redactie gebruik kunnen maken van de diensten
		van de volgende stagiaires: mw. drs. I. Biesheuvel (UL), mw. drs. G.H.
		Dambrink (UU), mw. drs. A. Goddijn (UvA), mw. drs. A. Ietswaart (UvA), mw.
		drs. M. Leeuwerik (UU), mw. A.M. van Nifterick-Post (UU), mw. drs. M. Rem
		(UvA), drs. D. Snijders (UU), mw. drs. J. Stuart (VU), mw. A. Vellinga-Van der
		Kreeft (UU) en J. Vonk (UvA). De contactpersonen bij de diverse universiteiten
		hebben zo indirect ook hun bijdrage aan het <i>VMNW</i> geleverd: prof. dr. H.
		Pinkster (UvA), mw. prof. dr. A.A. Sneller (UL), mw. dr. D. van der Poel (UU),
		mw. dr. I. Spijker (UU), mw. dr. O. Lie (UU), mw. dr. M. Mulder (VU) en prof.
		dr. A. van Leuvensteijn (VU).
		<br/>
   <br/>
		Als datatypisten kon de redactie rekenen op de inzet van mw. drs. J. Grinwis en
		mw. drs. G.H. van Ankorven. Ook mw. drs. M. Leeuwerik heeft hierbij
		geassisteerd.
		<br/>
   <br/>
		Een speciaal woord van dank geldt ook de afdeling automatisering van het INL en
		allen, die in samenwerking met die afdeling aan de automatisering van het
		project hebben bijgedragen: W. Bloem R.I. (systeemontwerp), R. Braam
		(retrieval- en printprogrammatuur), A.J.J. Boom (systeemprogrammeur), mw.
		S.W.P. Deutekom (systeembeheerder vanaf 1997), I. Jon Ming (progammeur),
		P.H.J. van der Kamp R.I. (hoofd systeembouwteam), mw. drs. E. Duermeijer
		(programmeur), D. Schenk (programmeur), R. van Strien
		(systeembeheerder/programmeur vanaf 1997), mw. dr. L.P. Verstraten
		(programmeur), H.T. Wong (tot 1997 systeembeheerder).
		<br/>
   <br/>
		De volgende personen hebben als lezer en commentator van onze proefafleveringen in
		hoge mate bijgedragen aan de kwalitatieve verbetering van het werk: dr. M.K.A.
		van den Berg, prof. dr. A. Berteloot, mw. drs. I. Biesheuvel, prof. dr. W.P.
		Blockmans (historische termen en begrippen), prof. dr. R.C. van Caenegem
		(rechtstermen), dr. F. Debrabandere, dr. M. Gysseling, mw. drs. H. Hendriks
		(literaire namen), mw. prof. dr. R. Jansen-Sieben, dr. W. Kuiper (literaire
		namen), mw. lic. M. Leroy (enige geschiedkundige termini technici), prof. dr.
		R. Lievens, prof. dr. J. van Loon, mw. dr. M.A. Mooijaart, drs. J.Ph. van
		Oostrom, prof. dr. P.C. Paardekooper, prof. dr. H. Pinkster, dr. A. Quak,
		prof. dr. K. Roelandts, lic. J. Segers (toponymie van Belgisch-Limburg), mw.
		dr. I. Spijker, prof. dr. V.F. Vanacker, K. Vlierman (scheepsterminologie) en
		J. van Well o.s.c. (religieuze terminologie). Vooral de heren Berteloot,
		Debrabandere en Van Loon, die zich de moeite hebben getroost de gehele tekst te
		lezen en te becommentariëren, is de redactie veel dank verschuldigd.
		<br/>
   <br/>
		Grote waardering is er ook voor het werk van onze correctoren. De heren M. Kingma en
		Th.P.F. Wortel hebben de moeilijke taak gehad een zeer ingewikkeld
		gestructureerde tekst te corrigeren, daarbij gehinderd door een tussentijdse
		officiële spellingswijziging: wat eerst fout was, werd goed en wat eerst goed
		was, werd fout. Zij hebben zich door dit alles niet uit het veld laten slaan.
		In de laatste fase van het project hebben ook mw. drs. I. Biesheuvel en de heer
		J. Vonk aan de correctie van de teksten bijgedragen.
		<br/>
   <br/>
		Bestuur en directie komt de eer toe in tijden van dreigende stagnatie steeds weer de
		nodige mensen en middelen te hebben gevonden, waardoor het project zijn vaart
		kon behouden.
		<br/>
   <br/>
		De redactie kijkt met tevredenheid en dankbaarheid terug op deze lange periode van
		samenwerking. Dat de voldoening bij de voltooiing niet onverdeeld is, vindt
		zijn oorzaak in het droeve feit dat vier nauw betrokkenen uit de eigen kring
		het einde van het project niet hebben mogen meemaken: mw. drs. J. Grinwis, die
		de eerste en tweede proefaflevering in de definitieve database invoerde, drs.
		J.Ph. van Oostrom, onze lezer van het eerste uur, die in de beginfase van het
		project ons vaak een hart onder de riem stak, prof. dr. V.F. Vanacker,
		pleitbezorger van onze zaak in vele gremia, en dr. M. Gysseling, met wie dit
		alles begon, maar met wie het niet mocht eindigen. Aan hem is dit boek
		opgedragen.
		<br/>
   <br/>Leiden, februari 2000
<br/>
   <br/>
  <a target="_blank"
      href="https://ivdnt.org/wp-content/uploads/2020/08/vmnw_inleiding.pdf">
      <u>Lees verder</u>
   </a>

	

</div>

