<?xml version="1.0" encoding="UTF-8"?>

<div class="helptext helptext-level1">

	
      <h1 class="helptext">Geschiedenis van het <i>MNW</i>
   </h1>
      <br/>
   <br/>Het idee voor een woordenboek van het Middelnederlands was
      oorspronkelijk van Matthias de Vries, die eveneens de grondlegger was van het <i>Woordenboek
      der Nederlandsche Taal</i>. In 1864 en 1865 verschenen twee door hem
      vervaardigde afleveringen, met daarin artikelen van <i>A</i> tot <i>Anxene</i>.
      Omwille van o.a. zijn werkzaamheden aan het <i>Woordenboek der Nederlandsche Taal</i>
      kon De Vries zijn plannen voor een Middelnederlands woordenboek echter niet verder
      ten uitvoer brengen.
      <br/>
   <br/>Jacob Verdam en Eelco Verwijs namen in 1873 de fakkel van
      De Vries over. Het werk dat door hem reeds was gedaan, incorporeerden zij in de
      eerste afleveringen van hun <i>Middelnederlandsch Woordenboek</i>. De aanpak
      van De Vries, zo vermeldt Verdam in zijn inleiding, namen zij vervolgens ook
      over als voorbeeld voor hun verdere bewerking. Verwijs, die samen met Verdam de
      bouwstoffen (het materiaal voor het woordenboek) verzamelde, stierf echter twee
      jaar vóór het verschijnen van de eerste aflevering, in 1880. Hij had toen het
      grootste deel van de letter <i>A</i> en de artikelen beginnend met <i>BA</i>
      bewerkt. Verdam ging vervolgens alleen door. Toen ook hij in 1919 stierf was
      het woordenboek bijna af: tot <i>weigerlike</i> lag de kopij klaar. F.A.
      Stoett, die al vanaf 1888 de drukproeven kritisch meelas, maakte het negende
      deel van het woordenboek verder af.
      <br/>
   <br/>Na de afronding door Stoett (in 1929) zouden er nog twee
      delen worden toegevoegd. In 1941 verscheen van de hand van A. Beekman deel elf,
      waarin <i>Aanvullingen en verbeteringen op het gebied van dijk- en
      waterschapsrecht, bodem en water, aardrijkskunde enz.</i> opgenomen waren. Willem
      de Vreese verzamelde uit het <i>MNW</i> de ca. 23.000 door Verdam in zijn
      woordenboek aangebrachte verbeteringen van opgenomen citaten en publiceerde die
      in 1941 als de <i>Tekstcritiek van J. Verdam</i>; samen met het eerste stuk van
      de bronnenlijst (de bronnen beginnend met de letter A, tot en met de bronnen beginnend
      met F) vormde deze <i>Tekstcritiek</i> De Vreeses aandeel in het tiende <i>MNW-</i>deel
      (de <i>Bouwstoffen</i>); het tweede stuk ervan, de bronnen met beginletters F-Z,
      werd samengesteld door G.I. Lieftinck en verscheen in 1952. Hiermee was het
      grafische <i>MNW</i> zoals wij dat nu nog kennen, voltooid.
		<br/>
   <br/>
      <a target="_blank"
      href="https://ivdnt.org/wp-content/uploads/2020/06/mnw_inleiding.pdf">
      <u>Lees verder...</u>
   </a>
      <br/>
   <br/>
	
</div>

